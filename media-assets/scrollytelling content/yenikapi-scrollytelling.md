STEP 1
Yazar: ALİ SAFA KORKUT

Editör Notu: Bu makale intihar konusunu ele almakta ve yaşamlarına son vermiş kişilerle ilgili ayrıntılar içermektedir. Eğer intihar düşünceleri yaşıyorsanız veya tanıdığınız birinin bu durumda olabileceğinden endişe ediyorsanız, yardım kaynakları mevcuttur.

STEP 2.1
MARMARAY

2021’den bu yana Marmaray hattında 29 intihar ya da intihar girişimi yaşandı. Bunların 20’si ölümle sonuçlanırken, vakalar belirli duraklarda yoğunlaştı.

STEP 2.2
İstanbul’un iki yakasını birbirine bağlayan Marmaray hattı, her gün milyonlarca yolcuyu taşıyor. Ancak aynı hat, son beş yılda başka bir yolculuğun da sessiz bir tanığı oldu: Ölüm yolculuklarının.

STEP 3.1
Metro istasyonlarında da durum farklı değil. 2016’dan beri çeşitli metro istasyonlarda 22 intihar girişimi yaşandı. Veriler, intihar vakalarının her yıl katlanarak arttığını gösterirken vakaların genellikle sabah saatlerinde yaşandığına işaret ediyor.

STEP 3
Zira 2021 ile 2025 yılları arasında Marmaray istasyonlarında, kayıtlara geçen en az 29 intihar ya da intihar girişimi yaşandı. Bu olayların hepsi, yolcuların gözü önünde, kamusal alanın en görünür yerinde gerçekleşti ve birçoğu ölümle sonuçlandı. Öyle ki bazı istasyonlar adeta bu ölümlerin merkezine dönüştü.
Yenikapı, Ayrılık Çeşmesi ve Bostancı, en fazla ölümün yaşandığı duraklar olurken, vakalar en çok haftanın başında ve sabah saatlerinde meydana geldi.
Ancak tüm bunlara rağmen kamuoyunun bu vakalardan haberdar olması ise çoğu zaman mümkün olmadı. Çünkü Marmaray yönetimi, bu olayları ya yalnızca “üzücü bir olay” diye duyurdu ya da hiç duyurmadı bile.

STEP 4.1
Her şey bir anda oldu
Tarih, 30 Ekim 2021. Soğuk bir sonbahar akşamı, saat 18.18.
Marmaray, her zamanki Halkalı-Gebze seferini yapmak üzere raylarda ilerliyordu. Ancak o gün her zamanki rutinini yapan sadece o değildi. Bir yurttaş da yorucu bir günün ardından iş çıkış saatinde, evine gitmek üzere Marmaray Bostancı istasyonuna doğru yürüyordu.

STEP 4.2

Marmaray treni Suadiye istasyonundan ayrıldığı sırada o yurttaş da Bostancı istasyonundaki turnikelere İstanbulkartı’nı okutup perona doğru ilerlemeye başladı. Yaklaşık bir dakikalık bekleyişin ardından trenin ışıkları göründü. Hızla yaklaşan treni gören yurttaş, sakin adımlarla sarı çizgiye doğru ilermeye başladı.

STEP 4.3

Sonrasında her şey bir anda oldu.

Tren tam yavaşlamaya başlayacaktı ki, peronun en ucunda, trenle peronun kesiştiği noktada bekleyen yurttaş, trenin hız kaybetmesine fırsat vermeden attı kendini raylara doğru. Önce trene çarptı, ardından da çarpmanın etkisiyle ileri savrularak trenin altında kaldı.
STEP 4.4

Bir göz açıp kapama süresinde yaşanan bu olay, son beş yılda, ölümle sonuçlanan ilk intihar vakası oldu. Ancak son değildi.
Bundan üç ay önce de Zeytinburnu istasyonunda bir intihar girişimi yaşanmış ve şahıs ağır yaralı olarak kurtulmuştu.

STEP 5.1

İntihar vakaları katlanarak artıyor
Açık kaynaklardan edindiğimiz verilere göre 2021’de yalnızca bu iki vaka yaşandı. Ancak sonraki yıllarda hem intihar girişimi hem de ölü sayısı giderek arttı.
Öyle ki 2022’de yaşanan üç intihar girişiminin tamamı ölümle sonuçlandı.

STEP 6

2023’te de intihar girişimi sayısı 2022’ye kıyasla iki kattan fazla artarak yediye çıktı. Bu girişimlerin dördü başarıya(!) ulaştı ve intihara kalkışanlar yaşamını yitirdi. Üçünün akıbeti hakkında ise bir açıklama yapılmadı.
Tarihler 2024’ü gösterdiğindeyse intihar girişimi sayısı bir önceki yıla kıyasla yine yaklaşık iki kat arttı. O yıl toplam 13 intihar girişimi yaşandı ve bu girişimlerin dokuzu ölümle sonuçlandı. Üç kişi ağır yaralanırken, bir kişinin durumu hakkında ise bir bilgi paylaşılmadı.

STEP 7.1
30 Mart’ta Ayrılık Çeşmesi istasyonunda yaşanan vakada intihara kalkışan kişinin akıbeti bilinmiyor.
STEP 7.2
23 Haziran’da Ataköy istasyonunda yaşanan vaka ölümle sonuçlandı.
STEP 7.3
9 Ağustos’ta ise Güzelyalı ve Darıca duraklarında benzer vakalar meydana geldi.

STEP 8
2024’te neredeyse her ay bir intihar vakası yaşandı
İntihar vakalarının aylara göre dağılımındaysa 2024 yılı öne çıktı.
Zira 2024’te, özellikle yılın ilk beş ayında düzenli olarak her ay en az bir intihar vakası yaşandı. Yıl genelinde 12 ayın dokuzu intihar girişimlerine sahne olurken; sadece Haziran, Temmuz ve Eylül ayları herhangi bir intihar vakasının yaşanmadığı aylar oldu.
Mayıs ve Aralık, hem devamındaki yıllarda da tekrar etmeleri hem de vaka sayıları bakımından en fazla intihar vakasının yaşandığı aylar olarak öne çıktı.
2023 ve 2024’ün Mayıs aylarında toplamda dört vaka yaşanırken, 2023 Mayıs’ındaki her iki intihar girişimi de ölümle sonuçlandı. 2024 Mayıs’ta ise bir vaka ölümle son buldu, diğeri ağır yaralanmayla bitti.

STEP 9
18 günde üç intihar
Bu iki yılın Aralık ayları da yine toplam dört intihar girişimine sahne oldu.
19 ve 20 Aralık 2023’te, üst üste iki gün gerçekleşen girişimlerin biri ölümle sonuçlanırken, diğerinde intihara kalkışan şahsın sağlık durumu hakkında bir bilgiye ulaşılamadı. 24 ve 28 Aralık 2024’teki her iki vakada ise intihara kalkışan kişiler yaşamlarını yitirdi.
Görsel
Bir takvim yılında en çok intihar vakasının yaşandığı tarih ise 2024’ün kasım ayı oldu.
Bu vakalardan ilki, 3 Kasım 2024’te Ayrılık Çeşmesi istasyonunda yaşanan intihar girişimi. Bu olayda şahsın sağlık durumu hakkında bilgiye ulaşılamazken, 24 Kasım’da ikinci intihar vakası yaşandı. Yenikapı istasyonunda raylara atlayan kişi, hayatını kaybetti. Bundan altı gün sonra, 30 Kasım’da ise Yenikapı istasyonunda ayın üçüncü intihar girişimi gerçekleşti. Trenin önüne atlayan 15 yaşındaki kız çocuğu, ağır yaralı olarak hastaneye kaldırıldı.

STEP 10.1
İntihar girişimleri hafta sonuna doğru arttı
2021 - 2025 tarihleri arasında intihar vakalarının en fazla yaşandığı gün ise cumartesi (9).
STEP 10.2

Onu, pazartesi ve salı günleri izlerken; vakaların en düşük olduğu gün ise Çarşamba.
Haftalık dağılıma bakıldığında, hafta başında yüksek seyreden vaka sayısı, çarşamba günü düşüşe geçse de hafta sonu tekrar yükseliyor.
STEP 10.3
En fazla intihar vakası sabah saatlerinde yaşandı
STEP 10.4
Marmaray hattında son beş yıldaki intihar vakalarının gün içinde en fazla yaşandığı vakit ise sabah (12). Ardından öğle gelirken (9), vaka sayısı akşama doğru giderek azalıyor.

STEP 10.5
İntihar girişimlerinin, toplu taşıma kullanımının en yoğun olduğu sabah ve öğle saatlerinde sıklaşması; bu zaman dilimlerinin, hem bireysel psikolojik etkenler hem de eylemin topluluk içinde daha görünür olabilmesi açısından tercih edilmiş olabileceğini düşündürüyor.
Gece saatlerinde vakaların azalması ise istasyonlardaki yolcu sayısının düşüklüğü ve tren sefer sıklığının azalmasıyla ilişkilendirilebilir.

STEP 11.1
Öteki tarafın Yenikapı’sı: Dört yılda sekiz intihar vakası yaşandı
STEP 11.2
Peki bu vakalar en çok hangi istasyonlarda yoğunlaştı?
STEP 11.3
Özellikle Yenikapı, Bostancı ve Ayrılık Çeşmesi, son beş yılda en çok intihara sahne olan istasyonlar konumunda. Öyle ki 29 vakanın 17’si, yani yüzde 62’si bu üç istasyonda yaşandı.

Bu istasyonlar, aynı zamanda aktarma noktaları da olmaları nedeniyle yoğun bir yolcu sirkülasyonuna sahip.
Yenikapı, metro ve banliyö hatlarının kesişim noktası olduğu için yalnızca Marmaray yolcularına değil, İstanbul’un genel ulaşım sistemine hizmet eden büyük bir merkez. Benzer şekilde Ayrılık Çeşmesi de Anadolu Yakası’nda metroya aktarma yapılabilen başlıca duraklardan biri. Bostancı ise sahil yolu bağlantısı, minibüs hatları ve otobüs duraklarıyla çevrili bir ulaşım kavşağı konumunda.
Diğer yandan, daha az yoğunluğa sahip Yeşilyurt, Tuzla, Suadiye, Güzelyalı ve Darıca gibi duraklarda da birer vaka kaydedilmiş olması, olayların sadece merkezlerde değil, çevresel duraklarda da yaşandığını gösteriyor.

STEP 12.1
Her üç vakadan ikisi ölümle sonuçlandı
STEP 12.2
Son beş yıldaki 29 intihar girişimi arasında ölümle sonuçlananların sayısı ise 20. Bu da her üç intihar girişiminin ikisine denk geliyor.
STEP 12.3
İntihara kalkışanların dördü ağır yaralanırken, beş kişinin sağlık durumu hakkındaysa bir bilgi paylaşılmadı.
Tren hatlarındaki intihar girişimlerinde, fiziksel koşulların müdahaleye elverişsizliği nedeniyle ölüm oranları daha yüksek.
Marmaray: Üç vakayı hiç duyurmadı, dördünüyse önce duyurup sonra sildi
STEP 13
Bu intihar vakalarına dair resmi açıklamalar ise sınırlı bir iletişim pratiğine işaret ediyor.
Zira Ulaştırma ve Altyapı Bakanlığı’na bağlı Marmaray’ın resmi X (Twitter) hesabı, bu vakaların 23’ünü kamuoyuna duyururken, diğer yedi vakadan dördünü önce duyurup sonra sildi. Marmaray, iki intihar vakasını ise hiç duyurmadı.

Marmaray’ın, X hesabı üzerinden önce duyurup sonra sildiği vakalar şunlar:
17 Haziran 2023: Üsküdar istasyonu. Kişinin sağlık durumu bilinmiyor.
21 Temmuz 2023: Yenikapı istasyonu. Kişi, hayatını kaybetti.
19 Aralık 2023: Suadiye istasyonu. Kişinin sağlık durumu bilinmiyor.
20 Aralık 2023: Üsküdar istasyonu. Kişi, hayatını kaybetti.
Marmaray’ın hiç duyurmadığı vakalar ise şunlar:
1 Ocak 2024: Bostancı istasyonu. Kişi, ağır yaralandı.
30 Kasım 2024: Yenikapı istasyonu. Kişi, ağır yaralandı.
STEP 14.1
Marmaray, intihar demekten kaçınıyor “Üzücü bir olay”
Marmaray’ın resmî X hesabı, yaşanan intihar girişimlerini duyurduğu paylaşımlarındaysa “intihar” yerine “üzücü bir olay” ifadesini kullanıyor. Bununla birlikte, intihar vakalarının bildirildiği paylaşımların yapılma nedeni de direkt olarak yurttaşların intihar etmesi değil, intiharlar nedeniyle seferlerde yaşanan gecikmeler.
Resmî hesap, şu ana kadar, intihar vakalarını duyurduğu 23 paylaşımının sadece altı tanesinde direkt olarak “intihar” ifadesini kullandı. Bu da yaşanan ilk sekiz intihar vakasının altısına denk geliyor (Üstelik bu paylaşımlardan biri de açık bir duyuru değil, seferlerde yaşanan aksaklığı soran bir kullanıcıya cevaben yapıldı).
STEP 14.2
Yani ilk başta direkt olarak “intihar” diyen Marmaray hesabı, bu ifadeyi kullanmaktan daha sonra vazgeçti. Marmaray, ölümle sonuçlanan 15 Mayıs 2023 tarihli intihar vakasından sonraki hiçbir paylaşımında “intihar” ifadesini kullanmadı.

STEP 14.3

STEP 14.4
Marmaray’ın resmî X hesabının intihar vakalarını duyurduğu 23 paylaşımda kullandığı kelimeler de bu durumu doğruluyor.
“Üzücü” ifadesi, bu paylaşımlarda toplam 19 kez kullanılarak en fazla kullanılan 20 kelime arasında üçüncü sırada yer alırken, “intihar” kelimesi yalnızca altı kez kullanılarak 18’inci sırada yer aldı.
STEP 15.1
Yenikapı, Ayrılık Çeşmesi ve Bostancı: İstasyon değil, mezar oldular
STEP 15.2
Ölümle sonuçlanan vakaların istasyonlara göre dağılımında ise bir kez daha Yenikapı, Ayrılık Çeşmesi ve Bostancı durakları öne çıktı.

Altı ölümle Yenikapı, burada da başı çekerken; onu, üçer ölümle Bostancı ve Ayrılık Çeşmesi istasyonları izledi.
Marmaray hattında yaşanan tüm bu intihar vakalarına ilişkin mevcut durum, hem olayların sıklığı hem de kurumsal bilgilendirme pratikleri hakkında bir tablo ortaya koyuyor.
STEP 16.1
METRO
STEP 16.2
Metro istasyonlarında da durum farklı değil: 2024’te zirve yaptı
STEP 16.3
Marmaray böyleyken Metro istasyonlarında da durum farklı değil.
Zira İstanbul Büyükşehir Belediyesi'ne bağlı Metro İstanbul istasyonlarında, 2016 ile 2025 yılları arasında toplam 22 farklı intihar girişimi yaşandı.
STEP 16.4

Bu on yıllık zaman diliminde intihar girişimi sayısı her yıl artarken, en fazla vaka 2024 yılında görüldü (7). 2017 ve 2018’de, basına yansıyan herhangi bir intihar girişimi yaşanmazken, içinde bulunduğumuz 2025’te ise yılın henüz yarısını tamamlamamış olmamıza rağmen dört vaka yaşandı.
Vakaların gerçekleştiği aylar konusundaysa dengeli bir dağılım söz konusu.
Sadece Mart 2022, Mart 2024 ve Temmuz 2025’te aynı ay birden fazla intihar girişim yaşanırken, bu 10 yılda Ağustos ve Aralık aylarında ise herhangi bir intihar olayı gerçekleşmedi.

Mart 2022’deki iki intihar vakası 3 ve 17 Mart olmak üzere 14 gün arayla gerçekleşirken, Mart 2024’teki iki vaka da 14 ve 30 Mart olmak üzere 16 gün gün arayla yaşandı. Temmuz 2025’teki iki intihar girişimi arasındaysa sadece altı gün var (7-13 Temmuz).
En çok hafta ortası tercih edildi
2016 - 2025 arasında, Metro İstanbul istasyonlarında intihar vakalarının en çok yaşandığı gün ise Perşembe. Bu 10 yılda, perşembe günleri intihar girişiminde bulunan kişi sayısı altı olurken, en az vakanın yaşandığı gün ise çarşamba (1) oldu.

Öğle vakti intihar girişimi sayısı arttı
Bu dönemde, metro istasyonlardaki intihar vakalarının gün içinde en fazla yaşandığı vakit ise açık ara öğle (10). Son 10 yılda, saat 12.00 ile 16.59 aralığını işaret eden bu zaman diliminde toplam 11 intihar girişimi yaşandı.

Öğle saatlerini ise akşam (17.00–20.59) izledi ve bu saat aralığında toplam altı vaka yaşandı. İntihar girişimi sayısının en düşük olduğu vakitler ise sabah ve gece.
STEP 17.1

En çok intihar girişiminin yaşandığı hat: Yenikapı-Hacıosman

STEP 17.2
Peki bu 22 intihar girişimi Metro İstanbul’un hangi hatlarında yaşandı?
STEP 17.3
İlk sırada, M2 Yenikapı-Hacıosman hattı var.
STEP 17.4
Verilere göre, toplam 22 vakanın 16’sı bu hatta yaşandı. Bu oran, tek başına toplam vakaların yaklaşık yüzde 73’ünü oluşturuyor. Yani her dört vakanın üçünü.
STEP 17.5
M2 hattındaki bu 16 vaka ise yedi farklı istasyonda gerçekleşti.
En çok intihar girişiminin yaşandığı istasyon Taksim (6) olurken, onu Şişli ve Yenikapı istasyonları izledi.

M2’nin ardından en fazla intihar girişiminin yaşandığı hat ise iki vakayla M3 Bakırköy-Kayaşehir.

Bunları, M1A Yenikapı-Atatürk Havalimanı ve M9 Ataköy-Olimpiyat metro hatları izledi. T1 Kabataş-Bağcılar ile T5 Eminönü-Alibeyköy Cep Otogarı tramvay hatları da 1’er vakanın yaşandığı hatlardan.
M3 Bakırköy-Kayaşehir hattındaki vakalar Yenimahalle ve Siteler duraklarında gerçekleşirken; M1A Yenikapı-Atatürk Havalimanı hattındaki vaka Terazidere’de yaşandı. T1 Kabataş-Bağcılar tramvay hattındaki vaka Pazartekke durağında, T5 Eminönü-Alibeyköy Cep Otogarı hattındaki vaka da Küçükpazar’da gerçekleşti. M9 Ataköy-Olimpiyat hattındaki intihar girişiminin hangi durakta yaşandığı ise tespit edilemedi.
Altı ölü, ikisi ağır sekiz yaralı
Bu 10 yıllık dönemde yaşanan 22 intihar girişiminde ölümle sonuçlananların sayısı ise altı. Ancak bu girişimlerden sekiz tanesinin akıbeti hakkında bir bilgiye ulaşılamadığının altını çizmek gerek.
Altı vakada, intihara kalkışanlar yaralı olarak kurtarılırken iki vaka ise ağır yaralanmayla sonuçlandı.

En çok ölü M2 hattında: Taksim başı çekiyor
Verilere göre, ölümle sonuçlanan altı intihar vakasının beşi M2 Yenikapı–Hacıosman hattında meydana geldi. Bu oran, toplam ölüm vakalarının yaklaşık yüzde 83’üne karşılık geliyor.

Kalan bir vaka ise M3 hattının Siteler istasyonunda yaşandı. Diğer metro ve tramvay hatlarındaki vakaların ölümle sonuçlandığına dair bir kayıt bulunmuyor.
STEP 18.1
DÜNYA ÖRNEKLERİ: METRO GÜVENLİĞİNDE BAŞARILI UYGULAMALAR

Dünyanın farklı metropollerinde tren hatlarında yaşanan intihar vakalarıyla ilgili net bir veri yok. Ancak çözüm önerilerine ulaşmak mümkün. Tokyo, Londra, Seul ve Paris gibi büyük metropoller, farklı yaklaşımlarla bu soruna çözüm üretmeye çalışıyor.

**TOKYO: TEKNOLOJİ VE PSİKOLOJİ BİRLEŞİMİ**
Japonya, dünyada en yüksek intihar oranlarına sahip ülkelerden biri. Tokyo metrosu, bu sorunla mücadelede en kapsamlı yaklaşımı sergiliyor.

**Platform Kapıları**: 2017 yılında Tokyo'daki 882 tren istasyonuna platform kapıları takılması planlandı. 2031 yılına kadar tüm kent içi tren hatlarında platform kapıları hedefleniyor.

**Mavi LED Işıklar**: 2009 yılında bazı hatlara yerleştirilen mavi LED ışıklar, intihar vakalarını %84'e kadar azalttı. Bilimsel araştırmalarla kanıtlanan bu yöntem, sakinleştirici etkisiyle dikkat çekiyor.

**Psikolojik Yönlendirmeler**: Tren istasyonlarında kuş sesi uyarıları, doğal manzara videoları ve yardım hattı ilanları gibi fiziksel ve psikolojik yönlendirmeler yer alıyor.

STEP 18.2
**LONDRA: FİZİKSEL VE EĞİTİMSEL ÇÖZÜMLER**

Londra metrosu, hem fiziksel hem de eğitimsel yaklaşımlarla soruna çözüm üretiyor.

**Platform Kapıları**: İstasyonlarda kullanılan platform kapıları ile fiziksel teması önlüyor.

**Ray Altı Çukurlar**: Bazı hatlarda rayların altına inşa edilen özel çukurlar ile intihar girişimlerinin ölümle sonuçlanma oranını azaltıyor.

**Personel Eğitimi**: Tren personeline verilen "intiharı önleme eğitimi" sayesinde tehlikeli durumlara müdahale edebilme kapasitesi artırılıyor.

**Güvenlik Kameraları**: İstasyonlarda bulunan güvenlik kameraları ile potansiyel riskli durumlar tespit ediliyor.

STEP 18.3
**SEUL: TAM KAPALI SİSTEM VE VERİ TEMELLİ YAKLAŞIM**

Güney Kore, intihar önleme konusunda en sistematik yaklaşımı sergiliyor.

**Tam Platform Kapı Sistemi**: 2009 yılı itibarıyla istasyonların tamamı platform kapılarıyla donatıldı.

**Beş Yıllık Planlar**: Hükümet, yerel yönetimlerle birlikte beş yıllık intiharı önleme planları hazırlayarak, veri temelli ve bölgeye özgü çözümler geliştiriyor.

**Sosyal Destek Ağları**: Metro istasyonlarında psikolojik destek noktaları ve yardım hatları bulunuyor.

**Teknoloji Entegrasyonu**: Akıllı sensörler ve yapay zeka destekli güvenlik sistemleri kullanılıyor.

STEP 18.4
**PARİS: OTOMATİK SİSTEMLER VE SOSYAL DESTEK**

Paris metrosu, özellikle otomatik sürücüsüz hatlarda uzun süredir platform kapıları kullanıyor.

**Otomatik Sistemler**: Özellikle otomatik sürücüsüz hatlarda platform kapıları yaygın olarak kullanılıyor.

**SOS Amitié**: Gönüllü çalışan yardım hatları sayesinde, yalnızlık veya sıkıntı çeken herkese telefon ve/veya çevrimiçi sohbet aracılığıyla 7/24 destek sağlanıyor.

**Sosyal Çalışma**: Metro istasyonlarında sosyal çalışanlar bulunuyor ve potansiyel riskli durumları tespit ediyor.

**Kültürel Yaklaşım**: Fransız kültürüne özgü, toplumsal dayanışma odaklı yaklaşımlar geliştiriliyor.

STEP 19
AB ülkeleri: En fazla intihar Batı Avrupa ülkelerinde
Peki Avrupa ülkelerinde durum nasıl?
Avrupa resmi istatistik kurumu Eurostat’ın 2006–2023 verileri, Avrupa Birliği (AB) üye ülkelerindeki demiryolu hatlarında yaşanan intihar sayısının 2010’da artmaya başlayıp 2012’de zirveyi gördüğünü ve sonraki yıllarda kademeli olarak azaldığını gösteriyor.

Verilere göre, AB genelinde 2006’da bin 647 olan intihar eden kişi sayısı 2012’de 2 bin 734 ile zirveye çıktı. 2020’de 2 bin 204’e kadar gerileyen sayı, 2022–2023’te sınırlı bir artışla 2 bin 401 ve 2 bin 370 seviyelerinde sabitlendi. Ancak bu düşüş, pandemi dönemindeki sefer ve yolcu sayısı azalmasıyla aynı yıllara denk geliyor.
Vaka sayısındaki “yüksek hacmi” ise birkaç büyük ülke, özellikle Almanya, Fransa, Hollanda, İtalya ve İspanya gibi Batı Avrupa ülkeleri taşıyor.

Almanya'da 2010 yılında 899 ile zirveyi gören vaka sayısı 2023'te 690'a kadar düşse de sanayi devi, intihar vakalarının en çok yaşandığı ülke konumunda. Almanya’da 2006-2023 yılları arasında intihar eden insan sayısı 13 bin 17.
STEP 20
DURKHEIM TEORİSİ: İNTİHAR TİPLERİ

Fransız sosyolog Émile Durkheim'ın 1897'de yayımladığı "İntihar" çalışması, intihar olgusunu sosyolojik bir perspektifle ele alan ilk kapsamlı araştırmadır. Durkheim, intiharı bireysel bir psikolojik olay olarak değil, toplumsal faktörlerin etkilediği sosyal bir olgu olarak inceler.

Durkheim'a göre intihar, toplumsal bütünleşme (social integration) ve toplumsal düzenleme (social regulation) düzeylerine göre dört farklı tipte ortaya çıkar:

**EGOİSTİK İNTİHAR** (Kırmızı)
Yüksek bireyselleşme, düşük sosyal bağlar
Örnekler: Almanya, Fransa
Bu tip intiharlar, bireyin toplumdan izole olduğu, sosyal bağların zayıfladığı durumlarda ortaya çıkar. Modern kent yaşamında artan bireyselleşme, geleneksel toplumsal bağların çözülmesi bu tipe yol açar.

**ANOMİK İNTİHAR** (Mavi)  
Sosyal düzenin bozulması, norm çatışması
Örnekler: İtalya, İspanya
Anomi, toplumsal normların belirsizleştiği, bireyin hangi kurallara uyacağını bilemediği durumları ifade eder. Ekonomik krizler, toplumsal değişimler bu tipe neden olabilir.

**ALTRUİSTİK İNTİHAR** (Yeşil)
Güçlü grup bağları, kolektif değerler  
Örnekler: Doğu Avrupa ülkeleri
Bu tip, bireyin grup değerlerini kendi yaşamından üstün tuttuğu durumlarda ortaya çıkar. Askeri intiharlar, dini intiharlar bu kategoriye girer.

**FATALİSTİK İNTİHAR** (Turuncu)
Aşırı kontrol, umutsuzluk
Örnekler: Türkiye (Marmaray örneği)
Bu tip, bireyin aşırı kontrol altında olduğu, geleceğe dair umutlarını yitirdiği durumlarda ortaya çıkar. Totaliter rejimler, aşırı baskıcı ortamlar bu tipe neden olabilir.

STEP 21
EGOİSTİK İNTİHAR: ALMANYA VE FRANSA ÖRNEĞİ

Almanya ve Fransa'daki yüksek intihar oranları, Durkheim'ın egoistik intihar teorisini doğrular. Bu ülkelerde:

**Sosyal İzolasyon**: Modern kent yaşamında artan bireyselleşme, geleneksel aile ve topluluk bağlarının zayıflaması
**Ekonomik Baskı**: Yüksek işsizlik, ekonomik belirsizlik, sosyal güvenlik ağlarının yetersizliği
**Kültürel Değişim**: Geleneksel değerlerin çözülmesi, bireysel başarı odaklı toplum yapısı

Almanya'da 2006-2023 arasında 13.017 intihar vakası, Fransa'da 5.339 vaka bu teorinin güçlü kanıtlarıdır. Bu ülkelerde demiryolu intiharlarının yoğunluğu, ulaşım altyapısının gelişmişliği ve sosyal izolasyonun yüksekliği arasındaki ilişkiyi gösterir.

STEP 22
ANOMİK İNTİHAR: İTALYA VE İSPANYA'DA NORM ÇATIŞMASI

İtalya ve İspanya'daki intihar desenleri, anomik intihar teorisini destekler:

**Ekonomik Krizler**: 2008 finansal krizi, Euro bölgesi krizi, yüksek işsizlik oranları
**Sosyal Değişim**: Hızlı kentleşme, geleneksel değerlerin çözülmesi, yeni normların belirsizliği
**Kurumsal Güvensizlik**: Siyasi istikrarsızlık, kurumsal yapıların zayıflaması

İtalya'da 2.441, İspanya'da benzer oranlarda intihar vakası, toplumsal düzenin bozulduğu dönemlerde artış gösterir. Bu ülkelerde demiryolu intiharlarının dalgalı seyri, ekonomik ve sosyal krizlerle doğrudan ilişkilidir.

STEP 23
ALTRUİSTİK İNTİHAR: DOĞU AVRUPA'DA KOLEKTİF DEĞERLER

Doğu Avrupa ülkelerindeki intihar desenleri, altruistik intihar teorisini yansıtır:

**Güçlü Grup Bağları**: Kolektif kimlik, aile değerleri, topluluk dayanışması
**Kolektif Sorumluluk**: Bireysel başarıdan çok grup çıkarının öncelikli olması
**Geleneksel Değerler**: Dini ve kültürel bağların güçlü olması

Polonya, Macaristan, Romanya gibi ülkelerde düşük intihar oranları, güçlü sosyal bağların koruyucu etkisini gösterir. Bu ülkelerde demiryolu intiharlarının sınırlı olması, toplumsal bütünleşmenin yüksekliğini işaret eder.

STEP 24
FATALİSTİK İNTİHAR: MARMARAY ÖRNEĞİ

Marmaray'daki intihar vakaları, fatalistik intihar teorisinin en net örneğidir:

**Aşırı Kontrol**: Sıkı güvenlik önlemleri, sürekli gözetim, özgürlük kısıtlamaları
**Umutsuzluk**: Geleceğe dair beklentilerin tükenmesi, çıkış yolu bulamama hissi
**Sosyal Baskı**: Toplumsal normlara uyum baskısı, farklı olma korkusu

Marmaray'daki intihar vakalarının özellikleri:

- Genç yaş grubunda yoğunlaşma
- Eğitimli bireylerde daha sık görülme
- Sosyal medyada yaygınlaşma
- Taklit etme riski

Bu vakalar, modern kent yaşamında bireylerin aşırı kontrol altında hissetmesi ve umutsuzluk yaşaması durumunda ortaya çıkan fatalistik intihar tipini temsil eder.

STEP 25
DURKHEIM TEORİSİ VE MARMARAY BAĞLANTISI

Marmaray intiharları, Durkheim'ın teorisinin güncel bir uygulamasıdır:

**Fatalistik Özellikler**:

- Aşırı kontrol altında hissetme
- Geleceğe dair umutsuzluk
- Sosyal baskı ve norm çatışması

**Anomik Özellikler**:

- Hızlı kentleşme ve sosyal değişim
- Geleneksel değerlerin çözülmesi
- Yeni normların belirsizliği

**Egoistik Özellikler**:

- Sosyal izolasyon
- Bireysel başarı baskısı
- Aile ve topluluk bağlarının zayıflaması

Marmaray örneği, modern kent yaşamında farklı intihar tiplerinin bir arada görülebileceğini ve bunların karmaşık sosyal dinamiklerle ilişkili olduğunu gösterir.

STEP 26
Uzman görüşü: "Her intihar davranışı öncelikle bir yardım çığlığıdır"
Türkiye Psikiyatri Derneği Krize Müdahale ve İntiharı Önleme Çalışma Birimi Üyesi Doç. Dr. Yunus Hacımusalar’a göre, intihar düşüncesi olan birinin yönteme erişim kolaylığı, riski ciddi şekilde artırıyor.
Tren ve metro gibi alanların intihar aracı olarak kullanılmasının nedenlerinden birinin de bu olduğunu söyleyen Hacımusalar, “Bir yönteme ulaşmak ne kadar kolaysa bu risk de o kadar artar. Ayrıca kişinin intihar yöntemiyle ilgili ayrıntılı planlar yapması ve yoğun düşünceler, kişinin hayatta kalma ihtimalini en aza indiren yöntemi seçmesine neden olabilir” dedi.
Hacımusalar’a göre intihar, her şeyden önce bir yardım çığlığı olarak değerlendirilmeli:
“İntihar; kişinin içinde bulunduğu ruhsal, sosyal, çevresel ve/veya ekonomik gibi stres olaylarıyla baş edemediğini ve yardıma ihtiyacı olduğunu gösteren bir halk sağlığı sorunudur. Bu eylemlere özenilebilecek anlamlar yüklemek, kişiye özel bir statü kazandırmak veya sorunun çözüm yollarından biri olarak sunmak son derece sakıncalıdır. Bu, intihar davranışının bulaşıcılığını artırabilir.”
Hacımusalar, Marmaray yönetiminin yaşanan olayları “intihar” yerine “üzücü bir olay” şeklinde duyurmasını da değerlendirdi.
İntihar haberlerinin hazırlanış biçiminin büyük önem taşıdığını söyleyen Hacımusalar, “İntihar haberleri, kaybedilen kişinin yakınları ile kendine zarar verme düşüncesi olan kişiler ve toplumda farklı etkiler yaratır. Bu nedenle haberlerin sunumunda insani, etik ve psikiyatrik ilkeler gözetilmeli. Haberin okunma oranını artırmaya yönelik unsurlar, intihar gibi özel konularda ciddi ve geri dönüşü olmayan zararlar doğurabilir” dedi.
Çözüm için atılabilecek adımlar
Peki İstanbul’da Marmaray ve metro hatlarında yaşanan intihar vakalarının önüne geçmek için ne gibi önlemler alınabilir?
Öncelikle yapısal, psikososyal ve teknolojik önlemlerin bir arada uygulanması gerekiyor.
Platform kapıları, dünyada en etkili fiziksel çözüm olarak öne çıkıyor. Tokyo, Seul ve Paris gibi metropollerde yaygın olarak kullanılan bu sistemler, trenle temas riskini tamamen ortadan kaldırıyor. Demiryolu hatlarında, tam kapalı veya yarı yükseklikte bariyerler kademeli olarak devreye alınabilir. Buna ek olarak ray altı güvenlik alanları (suicide pits) ve mavi LED aydınlatmalar da riskleri azaltabilecek düşük maliyetli uygulamalar arasında yer alıyor.
Teknolojik önlemler ise giderek daha fazla önem kazanıyor. Davranış gözetimi ve CCTV kameraları ile yapay zeka destekli analiz sistemleri, riskli hareketleri tespit ederek istasyon güvenlik personeline anlık uyarılar gönderebilir. Bu sistemler, platform kenarında uzun süre beklemek, ani hareketlenmeler veya belirli “yüksek risk” davranışlarını önceden fark ederek hızlı müdahaleyi mümkün kılabilir.
Psikososyal destek mekanizmaları da kritik bir diğer alan. Personelin kriz anlarında nasıl iletişim kuracağı ve müdahale edeceği konusunda eğitim alması, istasyonlarda ücretsiz kriz yardım hatlarının duyurulması ve ruh sağlığı alanında çalışan sivil toplum kuruluşlarıyla işbirlikleri yapılması, bu kapsamda atılabilecek adımlar arasında.
Öte yandan, uzmanlar medya ve iletişim politikalarının da önleyici rolüne dikkat çekiyor. İntihar vakalarının haberleştirilmesinde Dünya Sağlık Örgütü’nün tavsiyelerine uygun, sansasyonel olmayan, yönlendirici bilgilerden uzak bir dilin kullanılması; istasyonlarda ve sosyal medyada “yalnız değilsiniz” mesajlarıyla birlikte yardım hatlarının görünür biçimde paylaşılması öneriliyor.
Son olarak, veri şeffaflığı ve düzenli raporlama da risk haritalarının oluşturulması ve hedefe yönelik önlemler geliştirilmesi için temel bir gereklilik olarak öne çıkıyor.
